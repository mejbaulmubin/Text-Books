### কোন সংখ্যার একক স্থানীয় অঙ্কটি 0 অথবা জোড় সংখ্যা হলে, প্রদত্ত সংখ্যাটি ২ দ্বারা বিভাজ্য হয়।

### কোন সংখ্যার একক ও দশক স্থানীয় অঙ্ক দুইটি দ্বারা গঠিত সংখ্যা 4 দ্বারা বিভাজ্য হলে, অথবা উভয় অঙ্ক 0 হলে, প্রদত্ত সংখ্যাটি 4 দ্বারা বিভাজ্য হয়।

### কোন সংখ্যার একক স্থানীয় অঙ্কটি 0 অথবা 5 হলে, প্রদত্ত সংখ্যাটি 5 দ্বারা বিভাজ্য হয়।

### কোন সংখ্যার অঙ্কগুলোর যোগফল 3/9 দ্বারা বিভাজ্য হলে প্রদত্ত সংখ্যাটি 3/9 দ্বারা বিভাজ্য হবে।

### একটি সংখ্যা দ্বারা অপর একটি সংখ্যা নিঃশেষে বিভাজ্য হলে, প্রথম সংখ্যাটি দ্বিতীয় সংখ্যার গুণনীয়ক বা উৎপাদক বলে। দ্বিতীয় সংখ্যাটিকে প্রথম সংখ্যার একটি গুণিতক বলা হয়।

### ১ হতে বৃহত্তর যে সকল সংখ্যা 1 ও ঐ সংখ্যা ছাড়া অপর কোন গুণনীয়ক থাকে না, তাদের মৌলিক সংখ্যা বলা হয়। আর যেসব সংখ্যার অন্য গুণনীয়ক থাকে, তাদের কৃত্রিম সংখ্যা বলা হয়।

### কোনো কৃত্রিম সংখ্যার গুণনীয়ক বা উৎপাদকগুলোর মধ্যে যেগুলো মৌলিক সংখ্যা ঐ গুণনীয়ক গুলোকে প্রদত্ত সংখ্যার মৌলিক উৎপাদক বলে।

#### যে কোন পূর্ণ সংখ্যাকে কেবল একটি উপায়ে এক বা একাধিক মৌলিক উৎপাদকের গুণফল রুপে প্রকাশ করা যায়।
এখানে 12 কে মৌলিক সংখ্যায় ভাঙলে পাই 2, 2, আর 3।
12 = 2 × 2 × 3 অন্যভাবে লিখলেও (যেমন  3 × 2 × 2 ) আসলে একই মৌলিক সংখ্যা ব্যবহার হচ্ছে।
অর্থাৎ, ১২ কে মৌলিক উৎপাদকে ভাঙার একটাই উপায় আছে।

উদাহরণ: 280 এর মৌলিক উৎপাদক নির্ণয় কর।
2 | 280
  |_____
    2 | 140
        ------
        2 | 70
            ------
            5 | 35
                ------
                7 | 7
280 = 2 x 2 x 2 x 5 x 7

### কোন সংখ্যা দুই বা ততোধিক প্রদত্ত সংখ্যার গুণনীয়ক বা উৎপাদক হলে, ঐ সংখ্যাকে প্রদত্ত সংখ্যাগুলোর সাধারণ গুণনীয়ক বা উৎপাদক বলে।

### দুই বা ততোধিক সংখ্যার সাধারণ গুননীয়ক (উৎপাদক) কেবলমাত্র ১ হলে, এ সংখ্যাগুলো পরস্পর সহমৌলিক।

### গরিষ্ঠ সাধারণ গুণনীয়ক (গ.সা.গু) : প্রদত্ত সংখ্যাগুলোর কয়েকটি সাধারণ গুণনীয়ক বা উৎপাদক থাকলে, তার মধ্যে সবচেয়ে বড় গুণনীয়কটিকে প্রদত্ত সংখ্যা গুলোর গরিষ্ঠ সাধারণ গুণনীয়ক সংক্ষেপে গ.সা.গু বলে। 

সাধারণভাবে সংখ্যাগুলোর গ.সা.গু হচ্ছে সাধারণ মৌলিক গুণনীয়কগুলোর ধারাবাহিক গুণফল।
উদাহরণ : 60, 72, 96 এর গসাগু
60 = 2 x 2 x 3 x 5
72 = 2 x 2 x 2 x 3 x 3
96 = 2 x 2 x 2 x 2 x 2 x 3 
সুতরাং নিণেয় গ.সাগু = 2 x 2 x 3 = 12

সংখ্যাগুলো সহমৌলিক হলে তাদের গসাগু 1 



